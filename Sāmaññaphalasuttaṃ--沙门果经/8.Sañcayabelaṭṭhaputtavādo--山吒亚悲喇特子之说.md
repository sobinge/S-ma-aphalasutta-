Sañcayabelaṭṭhaputtavādo|山吒亚悲喇特子之说
--------- | -------------
"Ekamidāhaṃ, bhante, samayaṃ yena sañcayo belaṭṭhaputto tenupasaṅkamiṃ; upasaṅkamitvā sañcayena belaṭṭhaputtena saddhiṃ sammodiṃ. Sammodanīyaṃ kathaṃ sāraṇīyaṃ vītisāretvā ekamantaṃ nisīdiṃ. Ekamantaṃ nisinno kho ahaṃ bhante, sañcayaṃ belaṭṭhaputtaṃ etadavocaṃ–‘ yathā nu kho imāni, bho sañcaya, puthusippāyatanāni… pe… sakkā nu kho, bho sañcaya, evameva diṭṭheva dhamme sandiṭṭhikaṃ sāmaññaphalaṃ paññapetun’ ti?|“尊者，有一次，我前往山吒亚·悲喇特子之处。去到之后，与山吒亚·悲喇特子共相问候。互相问候、友好地交谈之后坐在一边。尊者，坐在一边的我对山吒亚·悲喇特子这样说:‘朋友山吒亚，是否就如这些种种职业……朋友山吒亚，是否能够告知同样在今生即现见的沙门果？’
"Evaṃ vutte, bhante, sañcayo belaṭṭhaputto maṃ etadavoca–‘ atthi paro lokoti iti ce maṃ pucchasi, atthi paro lokoti iti ce me assa, atthi paro lokoti iti te naṃ byākareyyaṃ. Evantipi me no, tathātipi me no, aññathātipi me no, notipi me no, no notipi me no. Natthi paro loko… pe… atthi ca natthi ca paro loko… pe… nevatthi na natthi paro loko… pe… atthi sattā opapātikā… pe… natthi sattā opapātikā… pe… atthi ca natthi ca sattā opapātikā… pe… nevatthi na natthi sattā opapātikā… pe… atthi sukatadukkaṭānaṃ kammānaṃ phalaṃ vipāko… pe… natthi sukatadukkaṭānaṃ kammānaṃ phalaṃ vipāko… pe… atthi ca natthi ca sukatadukkaṭānaṃ kammānaṃ phalaṃ vipāko… pe… nevatthi na natthi sukatadukkaṭānaṃ kammānaṃ phalaṃ vipāko… pe… hoti tathāgato paraṃ maraṇā… pe… na hoti tathāgato paraṃ maraṇā… pe… hoti ca na ca hoti tathāgato paraṃ maraṇā… pe… neva hoti na na hoti tathāgato paraṃ maraṇāti iti ce maṃ pucchasi, neva hoti na na hoti tathāgato paraṃ maraṇāti iti ce me assa, neva hoti na na hoti tathāgato paraṃ maraṇāti iti te naṃ byākareyyaṃ. Evantipi me no, tathātipi me no, aññathātipi me no, notipi me no, no notipi me no’ ti.|尊者，如此说时，山吒亚·悲喇特子对我这样说:‘大王，假如你问我有来世吗？若我认为有来世，我会回答你有来世，但我不说是这样，我不说是那样，我也不说是其它，我不说不是，我也不说非不是。假如你问我没有来世吗？……亦有亦没有来世吗？……既非有亦非没有来世吗？……有众生是化生者吗？……没有众生是化生者吗？……亦有亦没有众生是化生者吗？……既非有亦非没有众生是化生者吗？……有善行恶行诸业之果的异熟吗？……没有善行恶行诸业之果的异熟吗？……亦有亦没有善行恶行诸业之果的异熟吗？……既非有亦非没有善行恶行诸业之果的异熟吗？……如来死后有吗？……如来死后无有吗？……如来死后亦有亦无有吗？……如来死后既非有亦非无有吗？若我认为如来死后既非有亦非无有，我会回答你如来死后既非有亦非无有，但我不说是这样，我不说是那样，我也不说是其它，我不说不是，我也不说非不是。’。
"Itthaṃ kho me, bhante, sañcayo belaṭṭhaputto sandiṭṭhikaṃ sāmaññaphalaṃ puṭṭho samāno vikkhepaṃ byākāsi. Seyyathāpi, bhante, ambaṃ vā puṭṭho labujaṃ byākareyya, labujaṃ vā puṭṭho ambaṃ byākareyya; evameva kho me, bhante, sañcayo belaṭṭhaputto sandiṭṭhikaṃ sāmaññaphalaṃ puṭṭho samāno vikkhepaṃ byākāsi. Tassa mayhaṃ, bhante, etadahosi–‘ ayañca imesaṃ samaṇabrāhmaṇānaṃ sabbabālo sabbamūḷho. Kathañhi nāma sandiṭṭhikaṃ sāmaññaphalaṃ puṭṭho samāno vikkhepaṃ byākarissatī’ ti. Tassa mayhaṃ, bhante, etadahosi–‘ kathañhi nāma mādiso samaṇaṃ vā brāhmaṇaṃ vā vijite vasantaṃ apasādetabbaṃ maññeyyā’ ti. So kho ahaṃ, bhante, sañcayassa belaṭṭhaputtassa bhāsitaṃ neva abhinandiṃ nappaṭikkosiṃ. Anabhinanditvā appaṭikkositvā anattamano anattamanavācaṃ anicchāretvā tameva vācaṃ anuggaṇhanto anikkujjanto uṭṭhāyāsanā pakkamiṃ.|如此，尊者，我问山吒亚·悲喇特子现见的沙门果，却答以混乱。尊者，就好像问芒果却答以面包果，或问面包果却答以芒果；同样地，尊者，我问山吒亚·悲喇特子现见的沙门果，却答以混乱。尊者，为此我这样想:‘这些沙门、婆罗门一切都愚痴、一切都愚昧，为何问现见的沙门果，却答以混乱。’尊者，为此我这样想:‘像我这样的人怎么会想要非难居住在[我]领土内的沙门或婆罗门呢？’尊者，我对山吒亚·悲喇特子的话既不欢喜，也不反驳；不欢喜、不反驳却不满意，但没说出不满意的话，只是不接受、不采纳他的话，从座位起来而离开。”