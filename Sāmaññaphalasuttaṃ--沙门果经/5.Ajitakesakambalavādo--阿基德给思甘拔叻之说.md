Ajitakesakambalavādo|阿基德给思甘拔叻之说
--------- | -------------
'Ekamidāhaṃ, bhante, samayaṃ yena ajito kesakambalo tenupasaṅkamiṃ; upasaṅkamitvā ajitena kesakambalena saddhiṃ sammodiṃ. Sammodanīyaṃ kathaṃ sāraṇīyaṃ vītisāretvā ekamantaṃ nisīdiṃ. Ekamantaṃ nisinno kho ahaṃ, bhante, ajitaṃ kesakambalaṃ etadavocaṃ–‘ yathā nu kho imāni, bho ajita, puthusippāyatanāni… pe… sakkā nu kho, bho ajita, evameva diṭṭheva dhamme sandiṭṭhikaṃ sāmaññaphalaṃ paññapetun’ ti?|'尊者，有一次，我前往阿基德·给思甘拔叻之处。去到之后，与阿基德·给思甘拔叻共相问候。互相问候、友好地交谈之后坐在一边。尊者，坐在一边的我对阿基德·给思甘拔叻这样说:‘朋友阿基德，是否就如这些种种职业……朋友阿基德，是否能够告知同样在今生即现见的沙门果？’
'Evaṃ vutte, bhante, ajito kesakambalo maṃ etadavoca–‘ natthi, mahārāja, dinnaṃ , natthi yiṭṭhaṃ, natthi hutaṃ, natthi sukatadukkaṭānaṃ kammānaṃ phalaṃ vipāko, natthi ayaṃ loko[ paraloko( syā.)], natthi paro loko, natthi mātā, natthi pitā, natthi sattā opapātikā, natthi loke samaṇabrāhmaṇā sammaggatā[ samaggatā( ka.), samaggatā(syā.)] sammāpaṭipannā, ye imañca lokaṃ parañca lokaṃ sayaṃ abhiññā sacchikatvā pavedenti. Cātumahābhūtiko ayaṃ puriso, yadā kālaṅkaroti, pathavī pathavikāyaṃ anupeti anupagacchati, āpo āpokāyaṃ anupeti anupagacchati, tejo tejokāyaṃ anupeti anupagacchati, vāyo vāyokāyaṃ anupeti anupagacchati, ākāsaṃ indriyāni saṅkamanti. Āsandipañcamā purisā mataṃ ādāya gacchanti. Yāvāḷāhanā padāni paññāyanti. Kāpotakāni aṭṭhīni bhavanti, bhassantā āhutiyo. Dattupaññattaṃ yadidaṃ dānaṃ. Tesaṃ tucchaṃ musā vilāpo ye keci atthikavādaṃ vadanti. Bāle ca paṇḍite ca kāyassa bhedā ucchijjanti vinassanti, na honti paraṃ maraṇā’ ti.|尊者，如此说时，阿基德·给思甘拔叻对我这样说:‘大王，没有布施，没有供养，没有献供，没有善行恶行诸业之果的异熟，没有此世，没有他世，没有母亲，没有父亲，没有众生是化生者，世上没有沙门、婆罗门之正行者、正行道者，以自智证知此世及他世而宣说。人只是四大种，当其死时，地回归于地身，水回归于水身，火回归于火身，风回归于风身，诸根转移为虚空，以担架为第五的人们将死者抬走，文句被念到火葬场为止，骨头变成鸽子色，供祭皆成灰。布施是愚人所施设，任何说有[来世]之说，它们都是空无、虚妄的戏论。愚者和智者身坏后皆断灭、消失，死后不再存在。’
'Itthaṃ kho me, bhante, ajito kesakambalo sandiṭṭhikaṃ sāmaññaphalaṃ puṭṭho samāno ucchedaṃ byākāsi. Seyyathāpi, bhante, ambaṃ vā puṭṭho labujaṃ byākareyya , labujaṃ vā puṭṭho ambaṃ byākareyya; evameva kho me, bhante, ajito kesakambalo sandiṭṭhikaṃ sāmaññaphalaṃ puṭṭho samāno ucchedaṃ byākāsi. Tassa mayhaṃ, bhante, etadahosi–‘ kathañhi nāma mādiso samaṇaṃ vā brāhmaṇaṃ vā vijite vasantaṃ apasādetabbaṃ maññeyyā’ ti. So kho ahaṃ, bhante, ajitassa kesakambalassa bhāsitaṃ neva abhinandiṃ nappaṭikkosiṃ. Anabhinanditvā appaṭikkositvā anattamano anattamanavācaṃ anicchāretvā tameva vācaṃ anuggaṇhanto anikkujjanto uṭṭhāyāsanā pakkamiṃ.|如此，尊者，我问阿基德·给思甘拔叻现见的沙门果，却答以断灭论。尊者，就好像问芒果却答以面包果，或问面包果却答以芒果；同样地，尊者，我问阿基德·给思甘拔叻现见的沙门果，却答以断灭论。尊者，为此我这样想:‘像我这样的人怎么会想要非难居住在[我]领土内的沙门或婆罗门呢？’尊者，我对阿基德·给思甘拔叻的话既不欢喜，也不反驳；不欢喜、不反驳却不满意，但没说出不满意的话，只是不接受、不采纳他的话，从座位起来而离开。”